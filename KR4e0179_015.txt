# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.293474
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷十五
<pb:KR4e0179_WYG_015-1a>¶
欽定四庫全書¶
　甫田集巻十五¶
　　　　　　　　　　　　明　文徵明　撰¶
　　詩三十一首¶
　　　元日試筆¶
雲霞駘蕩曉光和手折梅花對酒歌暮齒不嫌來日短¶
霜髭較似去年多東風漸屬青陽候流水㣲生緑玉波¶
鳥弄新音晴晝永相看不飲奈春何¶
<pb:KR4e0179_WYG_015-1b>¶
　　　竹堂¶
乗閒上日到僧家慚愧空門有歲華滿地碧煙新草色¶
一痕春意早梅花¶
　　　人日王氏東園小集¶
晴颸汛叢條浮陽散修莽良時及初正渉七氣已爽厥¶
日肇惟人探占喜融朗駕言求友生名園欣獨往折蔬¶
充朱豆扶藜企高壤陟彼墻下岡寄此天際想被草晨¶
風和隔竹春禽響¶
<pb:KR4e0179_WYG_015-2a>¶
　　　湛甘泉兵書以詩招遊衡山奉荅¶
家世衡陽有釣臺江湖流浪未能囘政懐桑梓千年計¶
忽枉封題萬里來月滿羅浮勞我夢雲埋嶽麓待公開¶
追攀見説襟懐壯儻許春風杖履陪¶
　　　寄黄泰泉學士¶
經時不得嶺南書白首無由慰索居北闕聲華應藉甚¶
西山爽氣定何如殘編空復淹司馬當路何人薦子虚¶
三十年前潞河夢一回相念一踟蹰¶
<pb:KR4e0179_WYG_015-2b>¶
　　　除夕¶
坐戀殘燈思黯然囘看殘厯已無緣萬千舊事空雙髩¶
八十明朝乂六年笑飲屠蘇甘落後老嗟筋力不如前¶
烽煙不隔春風信次第梅花到酒邊¶
　　　乙卯元旦¶
滄溟日日羽書傳華髮蕭蕭節敘遷時不可追空逝水¶
老今如此況烽煙漫抛舊厯開新厯却到衰年憶少年¶
潦倒不妨詩筆在曉忩和墨冩新篇¶
<pb:KR4e0179_WYG_015-3a>¶
　　　病中承次河携樽過訪¶
病暑經時閉草堂故人挈榼漫相將高軒恰似清風至¶
雅誼還同夏日長把酒臨軒疎雨潤捲簾深院碧桐涼¶
晩來客散詩成處一樹蟬聲對夕陽¶
　　　閒興¶
緑隂深覆草堂涼老倦抛書覺晝長塵土不飛髹几淨¶
寶罏親注水沉香¶
蒼苔緑樹野人家手巻罏薰意自嘉莫道客來無供設¶
<pb:KR4e0179_WYG_015-3b>¶
一杯陽羡雨前茶¶
繞庭芳草燕差池滿院清隂樹綠離簾捲不知西日下¶
自持閒客了殘碁¶
酒䦨客散小堂空旋巻疎簾受晩風坐久忽驚涼影動¶
一痕新月在梧桐¶
閒門謝客日常扄好鳥隔林時一聲暖氣薰人渾欲醉¶
碧梧忩下拂桃笙¶
端溪古研紫瓊瑶斑管新裝亦兔毫長日南忩無客至¶
<pb:KR4e0179_WYG_015-4a>¶
烏絲小繭寫離騷¶
　　　乙卯除夕¶
燈前歲酒笑相酬鏡裏流光又一周人世百年原有限¶
吾生萬事總無憂餘窮不用焚車送殘病都從爆竹休¶
去日已除來日在春風檢厯又從頭¶
　　　丙辰除夕¶
百歲匆匆過隙駒等閒八十七囘除蹉跎日月前無幾¶
俯仰乾坤樂有餘白首詩書重結課青春草木舊吾廬¶
<pb:KR4e0179_WYG_015-4b>¶
由來多病還多壽一笑殘痾未負余¶
　　　丁已元旦¶
昔随元宰賀正元鹵簿分陳舜樂懸萬炬列星仙仗外¶
千官鳴珮玉階前履端同慶承天語(是日羣臣致詞畢/上宣㫖云履端之)¶
(慶與卿/等同之)山壽齊呼祝聖年潦倒今無朝省夢絪緼空憶¶
御爐煙¶
　　　榖日早起¶
空庭草色映簾明短髩春風細細生簷溜收聲殘雪盡¶
<pb:KR4e0179_WYG_015-5a>¶
忩光落几曉寒輕非賢寧畏蛇年至多難欣占榖日晴¶
詩思攬人眠不得山禽屋角有新聲¶
　　　四月¶
風雨將春去清和四月天桐隂揺白日草色散青煙興¶
寄琴樽外筋骸杖履前若為消永晝忩下有殘編¶
春雨緑隂肥雨晴春亦歸花殘鶯獨囀草長燕交飛香¶
篋青繒扇筠忩白葛衣抛書尋午枕新暖夢依㣲¶
　　　五月¶
<pb:KR4e0179_WYG_015-5b>¶
逕草侵衫色庭梧生晝隂時光臨角黍穡事望梅霖習¶
静罏薰細醒煩茗椀深草堂賓客散欹枕聽幽禽¶
　　　夜坐¶
涼聲傳漏㸃夜色轉樓隂遥漢三星度空庭萬籟沉草¶
輝螢箇箇樹影月林林稍覺塵氛逺閒愁不上心¶
　　　送彭赴嘉興訓導¶
清時一命忝師儒百里鄰州接里閭志養于今欣有禄¶
官貧莫嘆食無魚微名聊足酬初志多暇何妨讀舊書¶
<pb:KR4e0179_WYG_015-6a>¶
九十老人須在念頻頻書札問興居¶
東望嘉禾近百程漫随儒牒去親庭蟬聮宦業承三世¶
辛苦傳家有一經我老自憐衰髩白汝行不失舊氊青¶
還應别後鍾情處飛夢時時秀水亭¶
　　　丁巳除夕¶
易却桃符拂却塵窮愁殘病總更新三彭漫守庚申夜¶
萬事重迎戊午春狼籍杯盤聊復醉盡情燈火笑相親¶
孫曾次第前稱壽慚愧承平白髪人¶
<pb:KR4e0179_WYG_015-6b>¶
　　　戊午元旦¶
黄鳥風簷遞好音白頭忩下整冠巾喜聞海上烽煙息¶
又見人間日月新霽景騰輝金勝曉暖痕霏雪玉梅春¶
何當載酒尋芳去緑滿郊原草似茵¶
　　　初春書事三首¶
疎簾掩映物華鮮睡起西忩思黯然落日斷雲收宿雨¶
暖風纖草漲新煙寂寥樂事燒燈後懶慢情懐拄杖前¶
幽興不緣愁病减時時覔紙冩新篇¶
<pb:KR4e0179_WYG_015-7a>¶
流雲冉冉度湘簾綠映輕衫草色鮮淑氣薰人淹宿酒¶
花香入夢惱春眠影揺鎻影霏霏日篆裊罏薰細細煙¶
門掩紅塵無過客自臨南牖了殘編¶
晴雀飛飛戀草簷午風漠漠泛茶煙雪殘東圃梅花後¶
春在南墻細草邊忩下螙編消永日鏡中華髪感流年¶
詩逋畫債難推脱應負平生筆硯緣¶
　　　南樓¶
南樓日上曉光澄北郭烟消萬井明膏雨一番甦弱栁¶
<pb:KR4e0179_WYG_015-7b>¶
春風幾處囀新鶯秪應舊病随寒盡無復閒愁共草生¶
起遶江梅覔新句惜花自是老年情¶
　　　肇孫北行¶
阿翁九十苦鍾情倚杖那堪送汝行壁水去遊天子學¶
春風須聽上林鶯壯途初發千山軔雅志無忘萬里程¶
三百年來忠孝在慎言無潰舊家聲¶
　　　己未元旦¶
勞生九十漫随緣老病支離幸自全百歲幾人登耄耋¶
<pb:KR4e0179_WYG_015-8a>¶
一身五世見曾𤣥秪將去日占來日誰謂增年是減年¶
次第梅花春滿目可容愁到酒樽前¶
　¶
　¶
　¶
　¶
　¶
　¶
<pb:KR4e0179_WYG_015-8b>¶
　¶
　¶
　¶
　¶
　¶
　¶
　¶
　甫田集巻十五¶
