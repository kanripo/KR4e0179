# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.259455
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷十三
<pb:KR4e0179_WYG_013-1a>¶
欽定四庫全書¶
　甫田集巻十三¶
　　　　　　　　　　　　明　文徵明　撰¶
　　詩三十六首¶
　　　春雨漫興¶
春雨蕭蕭草滿除春風吾自愛吾廬髙情時誦閒居賦¶
老眼能抄種樹書金馬昔年貧曼倩文園今日病相如¶
焚香燕坐心如水一任門多長者車¶
<pb:KR4e0179_WYG_013-1b>¶
　　　雨後¶
積雨初收風乍顛城南花事已茫然黄鸝繞樹空千囀¶
白髪傷春又一年竹几蒲團供坐睡茗杯香鼎有閒緣¶
客來莫話長安事自理南華物外篇¶
　　　壽方矯亭¶
季鷹久已卧江東再入修門簡帝衷白首豈知東觀樂¶
青山終戀北忩風一時出處如公少六袠庚年媿我同¶
願把綸竿相逐去江湖滿地兩漁翁¶
<pb:KR4e0179_WYG_013-2a>¶
　　　上已日石湖小集¶
楞伽湖上晩風和茶磨巖前宿雨過士女競浮青雀舫¶
野人自占白鷗波春來花鳥閒情在老去山林樂事多¶
辦取一罇酬令節扣舷聊和竹枝歌¶
　　　結草菴僧相邀阻雨不行¶
城南有約訪招提風雨滄浪只尺迷惆悵一春能幾醉¶
蹉跎四事苦難齊花間細溜沾衣袖道上豐泥没馬蹄¶
孤負山僧清淨供一忩離思共誰題¶
<pb:KR4e0179_WYG_013-2b>¶
　　　夜坐¶
幽人被酒夜不眠攬衣起坐垂堂前參差花影忽滿地¶
仰見明月流青天微風吹空星漠漠時有羇鴻度寥廓¶
美人不來更漏沉天南縹緲銀河落¶
　　　庭前蜀葵¶
庭下戎葵髙十尺紫㽔入簾明的皪誰令豔質不逢春¶
却有丹心解傾日輕塵不飛朱夏清翠翹鏤日隂亭亭¶
南風吹幃殘酒醒寂寞䦨干晝方永¶
<pb:KR4e0179_WYG_013-3a>¶
　　　賦得廬山送盧師陳¶
誰見匡廬百疊蒼軺車八月下潯陽天開畫障芙蓉出¶
風約銀河瀑布長秀色從來堪攬結壯遊還待發文章¶
因君忽動江湖興便儗東林問草堂¶
　　　睡起¶
睡起西齋片雨過綠隂庭院晩凉多烏衣春盡渾無語¶
白苧秋來漫有歌世態風雲從變幻山林日月未蹉跎¶
却憐逸少猶多事時冩黄庭換白鵞¶
<pb:KR4e0179_WYG_013-3b>¶
　　　八月初九日見月¶
暮空雲斂月初弦露氣星光共渺然囘首棘闈供試事¶
秋風夢斷十三年¶
　　　無錫道中遇雪夜泊望亭¶
北風吹朔雪飛霙雜零雨孤舟暮不前收帆得沙渚天¶
垂野隂合日暝江雲沍川原入蕭條林木積縞素寒厖¶
噤不鳴饑鳥驚還聚舉酒不成懽挑燈時自語飄泊豈¶
在逺出門即羈旅¶
<pb:KR4e0179_WYG_013-4a>¶
長林風怒號天低浦雲黒空村煙火微近渚漁舟集路¶
暗行迹稀蒼然見寒色野泊不成眠羈䰟還惻惻昏燈¶
黯欲絶歸夢迷咫尺戍逺更漏沉川寒聲影息不知積¶
雪深夜久孤蓬仄¶
　　　閏正月十一日遊𤣥妙觀歴諸道院晩登露臺¶
　　　　乘月而歸次第得詩七首¶
探春行覔羽人家洞裏仙挑未着花一段閒情杯酒外¶
山童能供竹間茶¶
<pb:KR4e0179_WYG_013-4b>¶
行披犖确履蒼虬曲徑穿雲古洞幽只尺風煙千里外¶
居然人境見丹丘¶
仙侣登真幾百年清風遺影尚依然琳琅翰墨精神在¶
我欲臨文唤恕先¶
道人相見古梅邊為冩幽情拂響泉忩外南枝春尚淺¶
雪英千片落氷絃¶
春風吹髩思悠悠來上彌羅百尺樓城郭萬家塵似海¶
祗應高處不知愁¶
<pb:KR4e0179_WYG_013-5a>¶
古殿悠悠徑有苔松扉端為野人開匆匆不盡登臨興¶
有待他時看竹來¶
神清殿曲倚䦨干市散人空萬井間莫負仙臺今夜月¶
明朝日出是塵寰¶
　　　二月廿六日游天池諸山¶
西北羣山列翠屏天池宛轉帶支硎行穿壑谷身忘倦¶
忽聽松風酒又醒歲閏故應春緩緩民饑欣見麥青青¶
老年行樂知無幾莫負樽前雙玉瓶¶
<pb:KR4e0179_WYG_013-5b>¶
　　　九日婁門勝感寺¶
晩禾垂穗野田平九日登臨宿雨晴出郭由來少塵事¶
逢僧聊得話浮生秋霜落木黄花節破㡌西風白髪情¶
却喜東林能破戒提缾沽酒醉淵明¶
　　　北江憲副自越州訪余呉門飲於杜氏明逺樓¶
相逢相别思悠悠越水呉山爛漫遊時事難言聊對酒¶
長安在望漫登樓百年春夢蕉中鹿萬里秋風海上鷗¶
不盡平生相許意白頭頻把舊呉鈎¶
<pb:KR4e0179_WYG_013-6a>¶
　　　除夕(乙巳/)¶
樽酒淋漓半醉餘疎燈寂歴夜何如一行剛了牀頭厯¶
四壁聊齊架上書衰齒可堪時數換窮愁應與歲俱除¶
東風喜得春來准早有梅花慰索居¶
　　　元旦書事(丙午/)¶
奕奕祥光報令辰融融淑氣轉洪鈞開門聊自占風色¶
展刺先欣見故人晴日笑談驚隔歳暮年光景喜逢春¶
桃符厯日年年事一度相看一度新¶
<pb:KR4e0179_WYG_013-6b>¶
　　　五月望日登望湖亭(是日微/雨作寒)¶
木末虚亭瞰碧瀾倒飛天影入慿䦨嵐光浮動千峯濕¶
雨氣薰蒸五月寒石磴躡雲芒履短松風吹雨苧袍寛¶
狂吟莫怪遲歸去白髪還能幾度看¶
　　　汛湖¶
春盡南湖碧玉流故人湖上共夷猶平橈野渡沿青草¶
疊鼔中川起白鷗雲日霏霏梅子雨風蒲獵獵藕花洲¶
行春橋外山千疊盡逐波光上綵舟¶
<pb:KR4e0179_WYG_013-7a>¶
　　　除夕¶
酒䦨燈燼夜茫然撫事追思十載前坐上漸看同輩少¶
眼中殊覺後生賢江城寒薄梅花早原野霜清落木堅¶
皮骨已空心力盡還將衰髩待新年¶
　　　丁未九日與履約諸君同泛石湖就登上方¶
宿雨初晴水拍天碧雲㣲歛日華鮮時當黄菊茱萸候¶
秋在滄洲白鳥邊栁外畫橋人似蟻湖心蘭棹酒如泉¶
擕壺更醉湖山上白髪重逢又一年¶
<pb:KR4e0179_WYG_013-7b>¶
　　　是歲閏九月再汎¶
剛喜重陽臨閏月不辭老病復登臺多情秋色依前在¶
有待籬花故晩開佳節從知難再值青山端不厭重來¶
畫船記取横塘路十里笙歌載月囘¶
　　　題畫¶
溪雲㝠㝠溪雨急長空倒垂溪水立凌亂春潮萬壑揺¶
低迷暮靄千林濕余生雅有滄洲適曾擁孤蓬聽蕭瑟¶
夢斷紅塵二十年江湖獨徃興依然偶拈秃筆掃東絹¶
<pb:KR4e0179_WYG_013-8a>¶
便覺呉淞落并剪金君家住雲水鄉朝煙暮雨對林堂¶
若為老去厭真蹟翻愛狂夫灑狂墨就中妙解誰應識¶
萬里雲煙開素壁¶
紫璚翠琰開蒼壁下有蒼松幾千尺濃隂羃歴森晝寒¶
虬枝拂空根束石石連灌莾榛欲絶路繞松根更斜出¶
仙源近逺不可窮却有幽人在山澤山澤幽人坐倚松¶
仰看出没山雲空眼中溶溶霏暮靄耳畔謖謖鳴天風¶
崩崖一線削積鐵玉泉百丈飛晴虹呉中山水清且逺¶
<pb:KR4e0179_WYG_013-8b>¶
老我平生素遊衍偶然㸃筆冩秋巒恍惚遊蹤出東絹¶
金君有癖與我同毎每神遊翰墨中贈君此幅應有以¶
咫尺相看論萬里¶
十月山城霧雨收江南春淺類清秋忩前覔得新成句¶
木葉蕭蕭雜水流¶
看山何必待春晴雨裏看山分外明持葢衝煙覔詩去¶
不知身在畫中行¶
長松揺日影亭亭無限江頭倚杖情鴻鴈欲來天拍水¶
<pb:KR4e0179_WYG_013-9a>¶
白雲收盡暮山横¶
雙禽棲息一枝安映雪離離更好看一種羈情誰識得¶
暮林風急羽毛单¶
　　　壽東畬錢先生¶
東畬先生古貞臣平生耿挺標清真廿年中外肆敭歴¶
所至秉節宣皇仁浮雲漠漠有變幻長岐徃徃多風塵¶
孤征方出霄漢上一笑已脱風波身莫言有才用未極¶
天地深機自消息憑將强徤博髙官留取有餘還造物¶
<pb:KR4e0179_WYG_013-9b>¶
秪今優游經幾年八旬行及顔蒼然霜松雪栢澗壑邊¶
紫芝玉樹階庭前人世長生能有幾如公豈獨神仙比¶
向來富貴等浮雲未盡勳名付兒子二兒駟馬日邊歸¶
捧檄升堂試舞衣靈椿丹桂初光輝嗚呼靈椿丹桂初¶
光輝千秋萬歲願無違¶
　　　賀東畬錢先生搆别墅¶
共説于公治獄仁還聞韋氏薄籝金生兒已副髙門望¶
作室能忘肯搆心一脉承傳書種在百年培養慶源深¶
<pb:KR4e0179_WYG_013-10a>¶
庭前手植三槐樹會見森森長碧隂¶
　　　己酉除夕¶
八十衰翁仍送歲罏薰燈影共婆娑青雲志業消都盡¶
白髪光隂得最多天地勞生空蠧簡江湖得意有漁簑¶
孫曾繞膝情堪戀後飲屠蘇且笑歌¶
　¶
　¶
　¶
<pb:KR4e0179_WYG_013-10b>¶
　¶
　¶
　¶
　¶
　¶
　¶
　¶
　甫田集巻十三¶
