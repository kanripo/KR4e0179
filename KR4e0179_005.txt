# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.127623
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷五
<pb:KR4e0179_WYG_005-1a>¶
欽定四庫全書¶
　甫田集巻五¶
　　　　　　　　　　　　明　文徵明　撰¶
　　詩五十一首¶
　　　梨花山鷓¶
物華無賴酒初醒奕奕梨花照晩晴恠底山禽啼不歇¶
十分春色近清明¶
　　　同王履約過道復東堂時雨後牡丹狼藉存葉¶
<pb:KR4e0179_WYG_005-1b>¶
　　　　底一花感而賦詩邀道復履約同作¶
推脫塵縁意緒佳衝泥先到故人家春來未負樽前笑¶
雨後猶餘葉底花矮紙凝霜供小草淺甌吹雪試新茶¶
慿君莫話蹉跎事緑樹黄鸝有嵗華¶
　　　偶過甫里乗月至白蓮寺訪陸天隨故祠¶
一龕香火白蓮宫古社猶題甫里翁坐挹高風千載上¶
依然舊宅五湖東雨荒杞菊流螢度月滿陂塘鬭鴨空¶
故草已隨塵土化空瞻遺像寂寥中(祠有唐時遺像為/狂人所仆滿腹中)¶
<pb:KR4e0179_WYG_005-2a>¶
(皆翁手稿後像雖/設而稿不可得矣)¶
　　　王履吉示余春日即事之作久而未復三月望¶
　　　　後汎舟出西郭借韻贈答¶
郭西楊栁緑煙多續續春舟載綺羅落日千山眉歛黛¶
清江一曲眼横波偶追勝踐抛塵慮坐惜芳華對酒歌¶
欲赴江南遊子意古原春草恨如何¶
　　　晩晴¶
茆簷漠漠晩風微曲院無人雨霽時忽見碧牕疎影亂¶
<pb:KR4e0179_WYG_005-2b>¶
一痕新月在花枝¶
　　　滄浪池上¶
楊栁隂隂十畆塘昔人曽此詠滄浪春風依舊吹芳杜¶
陳迹無多半夕陽積雨經時荒渚㫁跳魚一聚晩波凉¶
𣺌然詩思江湖近便欲相攜上野航¶
　　　過吳文定公東莊¶
相君不見嵗頻更落日平泉自愴情徑草都迷新轍迹¶
園翁能識老門生空餘列榭依流水獨上寒原眺古城¶
<pb:KR4e0179_WYG_005-3a>¶
匝地緑隂三十畆㳺人歸去亂禽鳴¶
　　　陪蒲澗諸公㳺石湖¶
杜若洲西宿雨過行春橋下長䕷蕪青松四靣山圍寺¶
白鳥雙飛水滿湖故壘春歸空有迹扁舟人逺不堪呼¶
相看不盡興亡恨落日長歌倒玉壺¶
　　　同履仁濯足劒池¶
舍舟即嶔﨑探策入窈窕窮崖擘蒼鐡直下千尋表絶¶
磴懸飛梁仰首心欲悼隂壑多長風六月更幽悄秋聲¶
<pb:KR4e0179_WYG_005-3b>¶
落井幹翠雨滴深篠與君富閒懐竟日恣幽討都將雙¶
足塵濯向千年沼¶
　　　早起露坐¶
炎宵不能寐起坐蹇絺幃繁星麗中天明河連曙暉凉¶
風不滿髩落月猶在衣中庭草木稠宿露朝未晞人生¶
亦旦暮急景無停機撫時懐美人欲徃情依依暑寒互¶
推遷安得願無違¶
　　　與王欽佩顧華玉夜話¶
<pb:KR4e0179_WYG_005-4a>¶
燭䟦熒熒照酒明故人相對說平生差池何止三年别¶
老大難忘一舉名殘夜池塘分月色遶門楊栁度秋聲¶
不辭筆硯酬嘉㑹去住江湖各有程¶
　　　渡江¶
曉&KR1140;龍江三百里蒹葭漠漠首重囬天連舊禁青雲繞¶
日出中流白霧開滿目秋光聊北渡隨舟山色更東來¶
分明記得盤㳺地一抹蒼煙是鳯臺¶
　　　烏衣鎮望滁州諸山¶
<pb:KR4e0179_WYG_005-4b>¶
東葛城頭曉月殘烏衣鎮上水潺潺偶來下馬三家市¶
先見環州百里山道路重經渾不記人情未逺尚相關¶
舊㳺最是西南勝儗辦青鞋一醉攀¶
　　　栢子潭¶
絶壑溟沉古隧長飛樓散盡栢蒼蒼空山雨露曽沾溉¶
春水魚龍已奮揚地脈何由關至治野人猶解說先皇¶
只應壊碣奎文在秋草難埋永夜光¶
　　　滁州官舍侍少卿家叔夜話¶
<pb:KR4e0179_WYG_005-5a>¶
宦轍滁陽弟踵兄我縁諸父得重經只應故榻曽聴雨¶
敢儗虚堂是聚星兩世相看親叔姪百年好在舊門庭¶
夜䦨無限分違意月滿空階酒正醒¶
　　　㳺醉翁亭不果寄滁州故人¶
當時踪跡兩峯間疋馬重來不及攀曽有題名留壊壁¶
羞將塵面見青山未應啼鳥知人樂空望清泉裹茗還¶
寄謝故人休見誚百年雙足㑹須閒¶
　　　宿江浦有懐定山先生¶
<pb:KR4e0179_WYG_005-5b>¶
驚風木葉夜毿毿&KR0870;宿江城酒半酣千載名山無謝傅¶
一生知己愧羊曇青燈暮雨殘詩帖明月蒼松舊草菴¶
二十年來頭欲白當時心事向誰談¶
　　　舟中望金山¶
一笑推蓬見碧岑可堪行役負登臨舊㳺誰覔三年夢¶
回首空餘萬里心初日樓臺相映照凌波草樹自浮沉¶
無由去汲中泠水卧聴寒潮雜梵音¶
　　　失解無聊用履仁韻寫懐兼簡蔡九逵¶
<pb:KR4e0179_WYG_005-6a>¶
夜半休驚負壑舟已應吾道屬滄洲夢中桂樹青天月¶
江上芙蓉玉露秋疲馬尚憐銜橜在㝠鴻翻困稻粱謀¶
倦游更憶相如逺落日蒼茫立渡頭¶
　　　九日閒居用淵明韻¶
端居念物化草屋秋風生白雲從東來因之感浮名素¶
髮已充領世慾移聰明窮無致用資安事蜚英聲塵埃¶
失故步老大懐弱齡菁華不復妍白日已西傾撫時不¶
能忘徙倚當前榮寒花媚幽歜悵然傷我情愴兹霜露¶
<pb:KR4e0179_WYG_005-6b>¶
早寧知嵗功成¶
　　　贈王直夫¶
憶昨追隨試有司少年先聴鹿鳴詩老無時命吾何恨¶
君負才名衆所推盛世豈容駒在谷雲逵行見羽為儀¶
馬蹄輕疾香塵起萬里天風拂桂枝¶
　　　東禪寺¶
古寺謝車馬清臨緑玉灣雙禽啼竹逕&KR0870;犬䕶松闗落¶
葉秋滿地夕陽僧自閒偶來還自去回首碧雲間¶
<pb:KR4e0179_WYG_005-7a>¶
　　　石湖作¶
落日淡煙消平湖碧玉揺秋生茶磨嶼人在越城橋樹¶
色晴洲斷鐘聲古寺遥西風吹短髩還上木蘭橈¶
　　　秋日同杜允勝湯子重游東禪次子重韻¶
人事無停機曦暉正流耀及兹東城游駕言謝紛要杪¶
秋霽景澄寒原入高眺靜躁本無媒憂欣人自召蘼蘼¶
霜蘤明歴歴幽禽調獨行心已怡况也偕二妙投社慚¶
淵明能詩得清照燕談析𤣥㫖悲吟發孤竅一語何足¶
<pb:KR4e0179_WYG_005-7b>¶
稽後期真未料微風西北來冷然雜清嘯¶
　　　錢氏池上芙蓉¶
九月江南花事休芙蓉宛轉在中洲美人笑隔盈盈水¶
落日還生𣺌𣺌愁露洗玉盤金殿冷風吹羅帶錦城秋¶
相看未用傷遲暮别有池塘一種幽¶
　　　題畫¶
宻葉參差漏夕陽濺濺寒玉潄迴塘𤣥言消盡人間事¶
一壑松風滿髩凉¶
<pb:KR4e0179_WYG_005-8a>¶
寂寞平臯帶淺灘幽人時共夕陽還水禽飛去疎煙滅¶
目送秋光入斷山¶
　　　追和錢舜舉山居韻¶
翠深山帶屋緑淨水通門泉石情還重丘園道自尊種¶
莎添野色留竹䕶籬根樂事惟心㑹休逢俗子論¶
　　　次韻荅子重東城見懐之作¶
愁雲薄層漢北鴈鳴覉棲天寒霜雪繁零葉被長隄逺¶
洲宿修莽曲路紛留荑南牕夢佳人覺來隔山溪幽期¶
<pb:KR4e0179_WYG_005-8b>¶
不得將日暮聞莎雞秋風日已至蘭舟一何稽憂思無¶
能解起行涉荒畦獨言疇與晤樽酒為誰攜終然無所¶
適歸來對青藜素書自何來展讀情更悽人生貴恊志¶
何用悲秦齊結交不從中對靣分雲泥¶
　　　邢麗文顧訪小齋話舊¶
十年踪跡一追歡已覺蕭蕭兩髩殘里社與君游最乆¶
頭顱如此見何難不忘習氣評新業相顧塵埃只舊冠¶
為說流光堪戀惜故盟從此莫教寒¶
<pb:KR4e0179_WYG_005-9a>¶
　　　題畫¶
澤國霜清鴈影高空庭木葉已蕭蕭夕陽忽送西牕雨¶
一片江南落素綃¶
雙榦亭亭碧玉明翠隂凉沁石牀清南風吹㫁忩間酒¶
卧聴蕭蕭暮雨聲¶
　　　病中辱履仁過訪¶
西風零雨歇幽逕故人來落葉已滿地草堂寒未開清¶
心香續篆引筆硯封埃無計留君得依然日暮回¶
<pb:KR4e0179_WYG_005-9b>¶
秋聲繞茅屋落日井梧寒疾病淹愁在風煙逼嵗殘閉¶
門車轍㫁圍腹帶痕寛勞謝王𤣥度時來覔故歡¶
　　　寒夜¶
茆屋寒初重無眠對燭光疎砧何處月殘葉滿庭霜攬¶
物驚時改供愁有夜長空餘強學志撫巻視茫茫¶
　　　題竹寄履仁¶
西齋半日雨浪浪雨過新梢出短牆塵土不飛人跡㫁¶
碧隂添得晩牕凉¶
<pb:KR4e0179_WYG_005-10a>¶
竹間佳興屬王猷竹外風煙寫素秋市散人間詩欲就¶
一簾疎雨入西樓¶
　　　題畫¶
碧山𣺌𣺌隔晴川古樹垂藤鎖翠煙野鹿銜花時隠見¶
石橋無路訪神仙¶
秋清山木夜蒼蒼月出波平㫁岸長千古高情蘇子賦¶
東風誰更說周郎¶
矗矗青山帶白雲石梁鷄犬數家村江空不遣漁郎到¶
<pb:KR4e0179_WYG_005-10b>¶
落盡桃花自揜門¶
樓前高栁翠煙迷樓外香塵逐馬蹄風揜歌聲春不散¶
㫁膓人在畫橋西¶
千山罨畫擁飛樓山木蒼蒼水漫流青鳥亂啼花細落¶
石梁南畔是瀛洲¶
蒼山曲曲水斜斜茆屋高低帶淺沙車馬城中塵似海¶
多應不到野人家¶
萬木縁山過雨青山迴路㫁水泠泠分明記得環滁勝¶
<pb:KR4e0179_WYG_005-11a>¶
只欠臨溪着小亭¶
曲塘風急水横流百丈勞牽鬬石尤自古江湖分逆順¶
不應回首羨歸舟¶
　　　陳魯南將赴試南宫過吳中訪别賦詩送之¶
不盡金陵晤語情扁舟重見闔閭城江湖動是經時别¶
雨雪仍看嵗晩行涉世與君俱老大勞生何苦事聲名¶
秪應獻賦心猶壯西北青雲是玉京¶
　　　送錢元抑㑹試¶
<pb:KR4e0179_WYG_005-11b>¶
澤國寒深木葉彫征人欲發意蕭蕭公車儗奏長楊賦¶
祖道先題駟馬橋三月東風春爛漫五雲西去鬱岧嶤¶
一杯明日三千里看取清霜拂舊貂¶
　　　寄金陵許彦明兼簡王欽佩¶
宫樹飛霜謝玉珂秋懐應屬許渾多寒城自映秦淮月¶
游女新傳子夜歌别後風煙勞悵望嵗殘消息定如何¶
官忙為問王司馬能放晨衙幾度過¶
　　　題畫¶
<pb:KR4e0179_WYG_005-12a>¶
緑樹敷隂翠荇香方舟十里下迴塘白鷗飛去青山暮¶
落日唱歌煙水長¶
　　　登鼓角樓¶
荒譙漠漠帶郊坰晩色浮空鼓角晴西望青山明落日¶
北風吹雪滿江城繁華欲問都無迹興廢相尋毎繫情¶
秋草不菲愁萬里古原南畔看雲生¶
　　　題太白像¶
宫袍錯落灑春風玉雪淋漓殢酒容殘夜屋梁栖落月¶
<pb:KR4e0179_WYG_005-12b>¶
碧天秋水洗芙蓉麒麟豈是人間物眉宇今從畫裏逢¶
一語不酬千載諾匡廬山下有雲松¶
　¶
　¶
　¶
　¶
　¶
　甫田集巻五¶
