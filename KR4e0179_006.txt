# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.146472
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷六
<pb:KR4e0179_WYG_006-1a>¶
欽定四庫全書¶
　甫田集巻六¶
　　　　　　　　　　　　明　文徵明　撰¶
　　詩三十九首¶
　　　甲戌嵗朝明日立春東坡元日詩有土牛明日¶
　　　　莫辭春之句因以為韻賦七詩¶
三元肇兹辰東風被衡宇青春麗雲日朱光已垂户駮¶
隂不窮寒朝和散為雨死草行復菲潜陽滋下土¶
<pb:KR4e0179_WYG_006-1b>¶
昨日風北厲長河水膠舟今日暢柔和好鳥鳴高丘芳¶
春肇伊始寒氣畢泥牛誰為頌椒花引酒聊自酬¶
芳埃潤朝雨風幡麗春明感時念所期駕言出春城賞¶
心每差池古人崇合并漫刺無所投悵然返柴荆¶
東郊迎新春寒氣從此畢先民季冬儺時制用先日通¶
衢聞鼓吹士女空戸出懽悰不復遭撫時還自失¶
青陽逐寒迴今日已非昨辛盤忽在眼引酒聊自酌古¶
人惜端良今我胡不樂啓扉得嘉賔相對慰寂寞¶
<pb:KR4e0179_WYG_006-2a>¶
開嵗四十五吾行已云衰豈乏青雲志老大難為期學¶
道苦無成白首操文辭東風汎碧草緬然起遐思¶
梅花忽已動嵗時行亦新傾城出行樂誰念端居人端¶
居豈不好負此芳樹春昨嵗花前客今為樹下塵¶
　　　新正六日同子重晩步至竹堂¶
佛座香燈竹裏茶新年行樂得僧家蕭然人境無車馬¶
次苐空門有嵗華幾日南風消積雪一番春色到梅花¶
坐吟殘照歸來緩古樹荒煙散晩鴉¶
<pb:KR4e0179_WYG_006-2b>¶
　　　次韻荅子重新春見懐¶
樽酒離懐強自開長歌宛轉勝悲哀梅花不與春光在¶
茅屋相將燕子來十日殘寒風約雨一痕新緑水生苔¶
相思忽唱江南曲白苧含香取次裁¶
　　　次韻履仁春江即事¶
二月江南黄鳥鳴春江千里緑波平朱甍碧瓦參差去¶
水荇蘭苕次苐生風外鞦韆何處笑日斜鐘鼓隔花晴¶
洞庭煙靄孤舟逺茂苑芳菲萬井明唱㫁竹枝空復恨¶
<pb:KR4e0179_WYG_006-3a>¶
流連芳草不勝情何時載酒横塘去共聴吳娃打槳聲¶
　　　題沈氏所藏石田臨小米大姚江圖¶
　　　　長洲沈氏舊藏小米真跡成化間有假中官¶
　　　　之勢取之石田為追摹此圖¶
春雲沉空山有無眼明見此姚江圖圖窮爛漫得題字¶
照人百顆驪龍珠平生雅識敷文書紹興嵗月仍不誣¶
豈知尤物能媒禍繭紙蘭亭已非故石翁信是學行人¶
能使邯鄲還故步憶昔憸人賄為囿黷財更假狂閹手¶
<pb:KR4e0179_WYG_006-3b>¶
千里珍竒歸撿括故家舊物那容守沈氏藏兹二百年¶
一相掣去心茫然誰言物聚必有散手澤相闗常累歎¶
未能一笑付忘弓且喜百年還舊觀豈余鈍眼錯顔標¶
抵掌真成孫叔敖區區不獨形模似更存風骨驪黄外¶
一時㸃筆逈通神得非小米是前身從來藝事關人品¶
敢謂今人非古人¶
　　　三月晦日登上方¶
上方啼鳥緑隂成落日登臨宿雨晴春事蹉跎三月盡¶
<pb:KR4e0179_WYG_006-4a>¶
碧天浮動五湖明山連越壘人何在水繞長洲草自生¶
未遂扁舟從此去眼中無限白鷗情¶
　　　虎丘¶
雲巖四月野棠開無數清隂覆緑苔意到不嫌山近郭¶
春歸聊與客登臺芳墳誰識真娘墓水品曽遭陸羽來¶
滿路碧煙風自散月中徐棹酒船回¶
　　　五月十三夜與子重履約履仁石湖行春橋看¶
　　　　月¶
<pb:KR4e0179_WYG_006-4b>¶
夕光沉山蒼靄横行春橋東江月生長風吹波天鏡濶¶
白沙𣺌渺菰蒲聲㣲瀾壓玉揺空明扁舟忽動江湖情¶
罾頭魚蝦夜可買得酒試與諸君傾山空夜久人竟醉¶
髙歌互荅漁舟驚漁舟天上來棹入滄溟去似聞漁歌¶
縹緲不㫁出煙蘿水逺天長不知處一髮青山落鏡中¶
萬里横河碧空曙人生行樂不易得賞心况有樽前客¶
江山如畫酒如澠相看不飲空頭白不見橋東千尺臺¶
吳王曽此夜銜杯懽燕不堪芳漏促西施舞罷越兵來¶
<pb:KR4e0179_WYG_006-5a>¶
越兵已成功越王安在哉䲭夷竟去不復回吴宫越壘¶
空復生蒼苔千古興亡總湮㓕只有湖山未消歇吴王¶
去來今幾時幾人能醉湖中月¶
　　　追和楊鐵崖石湖花游曲¶
石湖雨歇山空濛美人却扇歌迴風歌聲宛轉菱花裏¶
鴛鴦飛來天拍水當時仙伯醉雲門酒痕翻汚石榴裠¶
遺踪無復芳塵步湖上空餘昔人墓昔人既去今人來¶
千載風流付一杯雪藕縈絲薦氷椀蛺蝶飛來逐歌板¶
<pb:KR4e0179_WYG_006-5b>¶
夕陽剛在畫橋西一段春光屬品題傷心不見催花使¶
只有黄鸝啼再四無限春愁誰與箋玉奴㑹唱紫霞篇¶
　　　同次明諸君采蓮涇閒泛¶
采蓮涇上雨初収秋色催人爛漫遊日暮白蘋風乍起¶
陂南黄葉水交流美人齊唱滄浪曲綵鷁斜穿窈窕洲¶
落盡晩花無那冷一樽相屬更夷猶¶
　　　石湖¶
石湖煙水望中迷湖上花深鳥亂啼芳草自生茶磨嶺¶
<pb:KR4e0179_WYG_006-6a>¶
畫橋横注越來溪凉風嫋嫋青蘋末徃事悠悠白日西¶
依舊江波秋月墮傷心莫唱夜烏栖¶
　　　張明逺索畫久而未成嵗暮隂寒雪霰將集齋¶
　　　　居無聊為寫溪山欲雪圖并賦短句¶
嵗暮天欲雪郊原風色饒山寒増突兀樹暝入蕭條野¶
水照茅屋歸人爭㫁橋牕前有新句欲覔已寥寥¶
　　　題高房山横軸¶
春雲離離浮紙膚翠攢百疊山糢糊山空雲㫁得流水¶
<pb:KR4e0179_WYG_006-6b>¶
咫尺萬里開江湖依然灌莽帶茅屋亦復㫁渚迷菰蒲¶
岡巒出没互隠見明晦隂晴日千變平生未省識匡廬¶
玉削芙蓉正當面宛轉香罏霏紫煙依稀夢澤分秋練¶
未遂扁舟夢裏遊酒醒獨展燈前巻問誰能事奪天工¶
前元畫史推高公已應氣概呑北苑未合胸次饒南宫¶
南宫已矣北苑死百年惟有房山耳秪今遺墨已無多¶
牕前把巻重摩挲世間吮筆爭么麽掃滅畦徑奈爾高¶
公何¶
<pb:KR4e0179_WYG_006-7a>¶
　　　劒守南寧李君璧與余雅不相識比以仁和教¶
　　　　諭校文南畿頗有意於淺薄格於異經不果¶
　　　　薦甲戌自杭赴蜀道出吳門邂逅及此因賦¶
　　　　贈二詩¶
木落柴門轍迹荒使君五馬自錢塘虚名羞問吳楓冷¶
徃事空憐古戰塲邂逅扁舟江郭晩蒼茫離思蜀山長¶
慇勤相勸勞相憶手結青蘭雜佩香¶
使君策士南畿日曽把文章謁後塵今古成名真有命¶
<pb:KR4e0179_WYG_006-7b>¶
江湖知己負斯人一經已浹錢塘化五馬還行劒閣春¶
回首吳山應入夢野雲楓葉渺通津¶
　　　春日懐子重履約履仁¶
梅花繞樹玉叢叢憶共花前醉晩風别後輸君能領畧¶
春光曽不到城中¶
二月東風已物華誰教寂寞向僧家關心夜雨應無寐¶
侵曉開門看杏花¶
湖上花枝暖欲然寺前楊栁緑生煙憑君莫信春光早¶
<pb:KR4e0179_WYG_006-8a>¶
寳積山頭有杜鵑¶
　　　新晴¶
積雨浮宿潤新晴人意適消揺竹牕中啼禽破幽寂初¶
陽動簷瓦殘溜時自滴曲巷行跡稀苔花繡深壁¶
　　　寄宜興杭道卿¶
古洞花深謝豹啼春來頻夢到荆溪坐消嵗月渾無迹¶
老惜交遊苦不齊多難共添新白髮繙書時得舊封題¶
亦知造物能相忌從此聲名莫厭低¶
<pb:KR4e0179_WYG_006-8b>¶
　　　簡履仁¶
端居苦長夏思我平生友獨坐聞車音開軒竟何有空¶
庭飛鳥雀閒門䕃榆栁白雲團午隂悠然落虚牖對此¶
情更怡無能共樽酒西郭隠層樓下臨清江口積雨江¶
流深南風藕花秀相望不可即長吟一搔首¶
　　　晩意¶
風吹白苧晩凉生乍試蘭湯尚不勝阿閣東頭新月上¶
玉盂纎手自調氷¶
<pb:KR4e0179_WYG_006-9a>¶
　　　送春¶
野桃開盡麥初秋十日南風柘葉稠水暖池塘飛乳鴨¶
雨深籬落長牽牛似聞弄玉催團扇誰見凝籹上翠樓¶
便儗開樽歌此曲只應春酒解消愁¶
　　　戲簡履約¶
青天缺月映江流不見嫦娥抱影愁玉宇參差孤笛起¶
夜深獨上水西樓¶
　　　新秋¶
<pb:KR4e0179_WYG_006-9b>¶
江城秋色凈堪憐翠栁鳴蜩鎖㫁煙南國新凉歌白苧¶
西湖夜雨落紅蓮美人寂寞空愁暮華髮彫零不待年¶
莫去倚䦨添悵望夕陽多在小樓前¶
　　　承天寺中隠堂¶
古徑無車馬閒門帶蔦蘿秋風吹宿雨日暮盻庭柯世¶
味逢僧盡新凉入寺多居山未有計此地數來過¶
　　　憶城西夜游寄履約兄弟¶
官街車馬去如流正是濠南宿雨収燈火蘭橋穿夜市¶
<pb:KR4e0179_WYG_006-10a>¶
月明歌吹滿江樓别來西郭添新夢坐對秋風感舊遊¶
黄菊凄凉重九近思君欲上五湖舟¶
　　　月夜葛氏墓飲酒與子重履仁同賦¶
明月照行路青松起悲風凉秋饒霜露草木行已空顧¶
影不自得起行荒寂中道逢雙石闕知為古幽宫古人¶
不可見豐碑自穹窿上題生前爵下表没世功辛勤名¶
世圖嵗久已塵蒙剔蘚三過讀漫滅不可終人生本柔¶
脆所恃身後公金石且復爾浮雲安足崇¶
<pb:KR4e0179_WYG_006-10b>¶
步出城西門言登葛君墓葛君生世時聲光盛流布那¶
知百年内倐忽草頭露遺骸委空山風雨誰一顧寒月¶
照𤣥堂荒蒿㫁行路誰應識君來惟有青松樹見樹不¶
見人青松乃堅固乃知人易彫獨以嬰情故鑒此念前¶
人云胡復悲慕驚風西北來肅然動情愫揚杯謝諸公¶
願言保遲暮¶
　　　履仁獨留治平寒夜有懐¶
遥遥治平寺乃在楞伽麓之子神情秀空山裹雲宿月¶
<pb:KR4e0179_WYG_006-11a>¶
冷石林清孤眠豈能熟還持一束書起傍梅花讀燈昏¶
夜叅半饑䑕鳴古屋凄風西北來吹墮簷間木感此霜¶
露繁坐覺芳華促少壯曽幾時嵗月在空谷念子隔重¶
城何能慰幽獨¶
𤣥隂失昏旦朔吹號枯株懐君别未久奄忽嵗云徂空¶
庭飄微霰慘澹集饑烏城郭黯以淒况復空邨居空村¶
白日短寒雲暗郊墟青山不為容黄葉繞精廬遥知松¶
牕下時披古人書古人不可見願言掇其腴誰令事干¶
<pb:KR4e0179_WYG_006-11b>¶
禄雕&KR2450;失其初嗟余亦喪志與子同厥趨豈不懐逺業¶
均受貧賤驅朱門富華屋長途有高車寧知饑寒士一¶
飽不願餘棲棲斥鷃翔豈與鴻鵠俱何當長風發共奪¶
青雲衢¶
　　　立春日遲道復不至¶
東風吹綵燕曉色動簾旌遲子不時至南樓春自生裁¶
詩供帖子閣酒聴啼鶯白日流雲暖梅花初雪晴閒牕¶
落香燼殘火宿茶鐺敗葉鳴階圮分明識履聲¶
<pb:KR4e0179_WYG_006-12a>¶
　　　春日游支硎天平諸山¶
麥隴風㣲燕子斜雨晴雲日麗江沙遥尋支遁煙中寺¶
初見天平道上花過眼溪山勞應接方春草樹發光華¶
夕陽半嶺歸輿急慚愧城中自有家¶
　　　煎茶詩贈履約¶
嫩湯自候魚生眼新茗還誇翠展旂穀雨江南佳節近¶
惠泉山下小船歸山人紗㡌籠頭處禪榻風花遶髩飛¶
酒客不通塵夢醒卧看春日下松扉¶
<pb:KR4e0179_WYG_006-12b>¶
　　　陪蒲澗諸公遊石湖¶
横塘西下水如油拂岸垂楊翠欲流落日誰歌桃葉渡¶
凉風徐渡藕花洲蕭然白雨醒煩暑無賴青山破晩愁¶
滿目煙波情不極遊人還上木蘭舟¶
　　　客贈閩蘭秋來忽發兩叢清香可愛¶
靈根珍重自甌東紺碧吹香玉兩叢和露紉為湘水佩¶
凌風如到蕋珠宫誰言别有幽貞在我已相忘臭味中¶
老去相如才思减臨牕欲賦不能工¶
<pb:KR4e0179_WYG_006-13a>¶
　　　七月六日喜雨¶
一雨蕭然萬瓦鳴好風如水坐來生江聲入夜驚圍屋¶
秋色明朝定滿城郊外共知農事足里中爭說長官清¶
野人何以酬佳興自汲新泉破茗烹¶
　　　邵二泉司徒以惠山泉餉白巖先生適吳宗伯¶
　　　　甯菴寄陽羨茶亦至白巖烹以飲客命余賦¶
　　　　詩¶
諫議印封陽羨茗衛公驛送惠山泉百年佳話人兼勝¶
<pb:KR4e0179_WYG_006-13b>¶
一笑風簷手自煎閒興未誇禪榻畔月明還到酒樽前¶
品嘗只合王公貴慚愧清風被玉川¶
　　　失解東歸口占¶
七試無成只自憐東歸還逐下江船向來罪業無人識¶
虚占時名二十年¶
　　　初歸檢理停雲舘有感¶
京塵兩月暗征衫此日停雲一解顔道路何如故鄉好¶
琴書能待主人還已過壯嵗悲華髮敢負明時問碧山¶
<pb:KR4e0179_WYG_006-14a>¶
百事不營惟美睡黄花時節雨班班¶
　　　九日子畏北莊小集¶
野蔓藤梢竹束籬城闉曲處有茆茨主人蕭散同元亮¶
勝日登臨繼牧之踏雨不嫌莎逕滑撫時終恨菊花遲¶
欲酬良會須沉醉况有霜螯送酒巵¶
　　　過履約¶
浪跡歸來意渺茫思君今日上君堂厭看流俗求同志¶
喜對時羞是故鄉白髮持螯能幾醉黄花在眼即重陽¶
<pb:KR4e0179_WYG_006-14b>¶
馬蹄不到䦨干曲日暮江樓数鴈行¶
　　　采蓮圖¶
横塘西頭春水生荷花落日照人眀花深葉暗不辨人¶
有時葉底聞歌聲歌聲宛轉誰家女自把雙橈擊蘭渚¶
不愁擊渚濺紅裳水中驚起雙鴛鴦¶
　　　采桑圖¶
茜裠青袂誰家女結伴牆東採桑去採桑日暮怕歸遲¶
室中箔寒蠶苦饑只愁牆下桑葉稀不知牆頭花亂飛¶
<pb:KR4e0179_WYG_006-15a>¶
一春辛苦只自知百年能着幾羅衣¶
　　　有懐觀音菴舊遊¶
曲巷不容車馬到山人曽是一春留别來空鎖眠雲榻¶
嵗晩常懐聴雨樓牕外梨花應自好壁間詩草屬誰収¶
似聞黄葉秋逾靜憔悴無心覔舊遊¶
　　　次韻答九逵見寄¶
季子徒存舌相如已倦遊人方誇北苑吾自愛東丘病¶
卧吳門雨遥憐震澤秋渚雲淹暮景江草識離&KR0104;樸學¶
<pb:KR4e0179_WYG_006-15b>¶
難為用㣲名費屢求千金懐敝帚半夜失藏舟伏櫪餘¶
初志投襦愧本謀網羅空自宻零落不堪収¶
　　　楞伽寺湖山樓¶
石湖春盡水交流來上支公百尺樓尊酒吟分茶磨雨¶
疎簾横捲越城秋一牕粉墨開圖畫葛里風煙入卧遊¶
正是倚闌愁絶處不禁長笛起滄洲¶
　　　雪景¶
愁雲滅没無飛鳥新水㣲茫有㫁津誰識溪南千壘玉¶
<pb:KR4e0179_WYG_006-16a>¶
輸他高閣倚䦨人¶
　¶
　¶
　¶
　¶
　¶
　¶
　¶
<pb:KR4e0179_WYG_006-16b>¶
　¶
　¶
　¶
　¶
　¶
　¶
　¶
　甫田集巻六¶
