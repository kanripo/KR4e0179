# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.161647
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷七
<pb:KR4e0179_WYG_007-1a>¶
欽定四庫全書¶
　甫田集巻七¶
　　　　　　　　　　　　明　文徵明　撰¶
　　詩三十六首¶
　　　賦王氏瓶中水仙¶
羅帶無風翠自流晩寒㣲軃玉搔頭九疑不見蒼梧逺¶
憐取湘江一片愁¶
新黄㸃額淡生春日暮含顰故惱人老去陳王才力减¶
<pb:KR4e0179_WYG_007-1b>¶
相看無那洛波神¶
　　　已而復取古梅一枝暎帶瓶中轉益妍美¶
漢臯委珮碧琳琅更着瓊枝玉雪香大似孤山貧處士¶
寒泉配食水仙王¶
㜕娟綽約並含羞氷骨霜姿本一流今夜遊仙千里夢¶
知他是洛是羅浮¶
　　　喜雨¶
弱雲將暝暗柴闗急雨蕭然落坐間山鳥近人呼滑滑¶
<pb:KR4e0179_WYG_007-2a>¶
春泉隔屋送潺潺小牕破睡茶甌淺别院生凉羽扇閒¶
滿目新詩題不得登樓自看郭西山¶
　　　明妃曲¶
漢廷議和親佳人使絶域明妃隨例行秪謂掖廷職一¶
朝臨遣動天子始信深宫未曽識當日丹青亦等閒今¶
知不得黄金力正縁平日懐貞素非敢從前恃顔色由¶
來顔色不自知愛惜自是君王私君王顧妾恩何厚竟¶
按臣工戮延夀佳人自有命畫工何能為長信宫中長¶
<pb:KR4e0179_WYG_007-2b>¶
别離當時豈亦有人欺悠悠青&KR0664;胡沙裏千載終為漢¶
家死紅顔命薄古云然不恨臣工况天子¶
　　　雨中雜述¶
春歸楊栁暗四月雨垂垂紅洗花無迹青沾草有私倚¶
樓迷曉望出郭滯幽期客去茶甌歇閒愁總上眉¶
凝情不自得看雨獨登樓緑樹千門晩凉雲五月秋暗¶
梁栖濕燕高壁上枯牛有待新波長南湖弄小舟¶
雨從四月晦數日尚愆晴潤與黄梅併寒侵白苧生斷¶
<pb:KR4e0179_WYG_007-3a>¶
煙迷竹色懸溜雜雞鳴莫自嫌行潦東郊久待耕¶
十日江城雨霖淫勢已滔簷端宿雲霧屋脚巻波濤已¶
掃蘇端迹仍深仲尉蒿無錢供晩醉行儗質春袍¶
　　　雨中撿篋得石田先生丁夘嵗贈詩云多時契¶
　　　　濶費相思就見江城喜可知時事但憑心口¶
　　　　語老人難作嵗年期林花及地風吹糝簷溜¶
　　　　収聲雨散絲明日孤踪又南北教雲封記壁¶
　　　　間詩後題五月十一日適是日亦五月十一¶
<pb:KR4e0179_WYG_007-3b>¶
　　　　及今丁丒恰十年而先生下世八年矣因追¶
　　　　和其韻以致感嘆¶
碧雲何處寄遐思徃事惟應嵗月知奕奕風流今昔夢¶
離離殘墨死生期憶公感慨身難贖顧我飄零髩亦絲¶
欲詠江城當日句淚花愁雨不成詩¶
花落江城有所思雙娥寺裏寫相知高人不見王摩詰¶
長笛空悲向子期細草含煙情脈脈凉風吹雨淚絲絲¶
十年不踏西州路忍啓緗奩讀舊詩¶
<pb:KR4e0179_WYG_007-4a>¶
　　　夏日同次明履仁治平寺納凉¶
竹根雨過石苔斑鍾梵蕭然晝掩關坐愛微凉生碧殿¶
忽㸔飛雨失青山雲分暝色來天外風捲湖聲落樹間¶
最是晩晴堪眺詠夕陽横抹蓼花灣¶
山中六月可逃禪相與清齋佛座前風細石壇松落子¶
雨深沙竇竹垂鞭别來光景渾依舊壁上題名不記年¶
底用忘歸歸自好晩霞新月載溪船¶
寂寂雲堂車馬稀隂隂灌木暑光微竹根雨過蛙爭吠¶
<pb:KR4e0179_WYG_007-4b>¶
松下日斜僧未歸毎見青山羞世網欲臨流水置柴扉¶
紫薇勝槩吾能領只恐時情與願違¶
　　　東禪寺與蔡九逵同賦¶
何處晩凉多溪堂夜來雨喬然兩青杉繁隂遽如許山¶
僧候巖扉喜聴松間履為破明月團自汲寒泉煑¶
　　　秋興¶
浮雲奄忽互相逾北首長安萬里餘㶚上將軍真戲爾¶
回中消息近何如祥麟誰見遊郊藪塞鴈空聞有帛書¶
<pb:KR4e0179_WYG_007-5a>¶
澤國西風秋正急有人東望憶鱸魚¶
清秋早晩自江東揺落河山日夜風白馬去從天竺國¶
銅駝誰問洛陽宫九朝文物于今盛萬里車書自古同¶
憔悴&KR0286;生無復事只留雙目送飛鴻¶
江上芙蓉玉露零秋風乍起闔閭城白龍終見沙蟲困¶
黄鵲何時羽翼成四海秪今懐徳化諸公須用荅昇平¶
蒼梧萬里雲千疊日暮空懐帝子情¶
　　　郊臺寓目¶
<pb:KR4e0179_WYG_007-5b>¶
徙倚郊臺酒半醺千年陳迹草紛紛風煙又與行春别¶
秀色平將寳積分水落平湖洲亂吐天垂四野日初曛¶
春山何似秋山好紅葉青松鎖白雲¶
　　　朔風¶
朔風吹慘渡江城北鴈時傳塞上聲此日文章寧有益¶
中朝爵禄久還輕徒聞漢室誅曹節不見長沙召賈生¶
千里蒼蒼雲日暮更梯高閣望神京¶
　　　驚寒¶
<pb:KR4e0179_WYG_007-6a>¶
驚寒木葉已紛紛老大悲秋不自欣旅鴈南來違朔雪¶
夕陽西去隠浮雲支離嵗月都無益粉飾承平漫有文¶
愧殺仲連天下士只將談笑却秦軍¶
　　　雪夜宿楞伽寺¶
朝泛石湖雪暮宿楞伽雲山空夜寒重對酒不能醺三¶
更山月高起視皓無垠水天相映射氣色凌氤氲増輝¶
巖壑姿㓕没鷗鷺羣亦知光景殊照灼難為分有如開¶
玉府珪璧羅繽紛時於萬木末瞥見飄珮雰山僧事茗¶
<pb:KR4e0179_WYG_007-6b>¶
設掃積供殷勤勌來支石鼎自束松枝焚龕燈落殘燼¶
寳罏㫁餘熏還憐江梅色玉痩氷肌皸¶
天寒萬木僵月出四山靜積雪縞清夜幽崖自輝映上¶
方衣裘单俯視寒芒正長風掃纎雲平湖竟天凈倒影¶
落僧牕横飛濕銀鏡㣲瀾玉塔揺秀色千巖競俄然萬¶
象沉坐覺羣翳屏一鳥不復飛光華久逾盛吟懐共朗¶
徹禪心寄枯勁秪覺塵界卑忘身在高夐半空擊瑶簪¶
冷然發孤詠萬里吾目中悠悠一漁艇¶
<pb:KR4e0179_WYG_007-7a>¶
　　　嵗暮閒居¶
陋巷還車馬高齋漫簡編塵埃銷短日雨雪入殘年攬¶
照空雙髩探囊有一錢西風灑修竹吾意已蕭然¶
　　　南樓¶
南樓氷雪盡江郭嵗年窮暮嶺延西日枯條振北風孤¶
雲天一握萬事髩雙蓬徙倚青煙㓕蕭條在眼中¶
西山開晩霽返照落牕中嵗事収殘雪生涯入㫁鴻寒¶
多裘失重愁劇酒無功零落雙桐樹蕭蕭不受風¶
<pb:KR4e0179_WYG_007-7b>¶
　　　新年¶
擾擾復闐闐鷄聲妨晏眠江城収宿雨衰髪受新年寒¶
盡梅花後春生草閣前郊原芳草近早問石湖船¶
　　　汎舟¶
江上疎疎梅子雨煙中嫋嫋竹枝歌暖風初汎青蓮舫¶
斜日輕揺緑玉波南浦春光啼鳥寂西來山色過橋多¶
美人只在横塘曲手把芙蓉奈逺何¶
　　　登上方¶
<pb:KR4e0179_WYG_007-8a>¶
春風吹白髮醉上碧岧嶤帆落天邊雨人行樹裏橋舞¶
臺青草合霸氣白煙消吳越横分地登臨不自聊¶
　　　王氏溪樓¶
晴雲拂棟思悠悠來上元龍百尺樓落日正臨官渡晩¶
春江自抱古城流夾堤煙火千家市下水帆檣萬斛舟¶
舊事凄凉芳草滿不知何處是長洲¶
　　　虎丘千頃雲閣¶
閣外雲千頃風前首重搔倚䦨雙鳥下落日亂山高積¶
<pb:KR4e0179_WYG_007-8b>¶
水連横浦疎松帶逺臯冷然發清嘯吾意欲凌囂¶
　　　新秋夜坐¶
空塵月落夜蒼蒼還見枯桐下井牀病裏秋風驚已至¶
坐來寒漏不禁長疎螢時映青燈㓕短髮初沾白露凉¶
鴻鴈不知年嵗惡滿天蕭瑟自南翔¶
　　　聞砧¶
明㓕踈燈鑒薄帷誰家𢷬練夜遲遲驚回短夢千門月¶
不斷秋風萬里思嵗晩江城還自急天寒閨閣最先知¶
<pb:KR4e0179_WYG_007-9a>¶
髙樓人靜星河爛正是霜華欲下時¶
　　　十一月六日初度與客飲散獨坐誦太白紫極¶
　　　　宫詩有感次韻¶
西風自何來吹我簷下竹更䦨客已散夜色悽可掬起¶
行照疎燈履影不愧獨百年已強半大夢才信宿老作¶
負轅駒無疑我何卜圓影有盈虚逝水無終復天道良¶
不私吾人自傾覆豈無徑路趨思之亦云熟¶
　¶
<pb:KR4e0179_WYG_007-9b>¶
　¶
　¶
　¶
　¶
　¶
　¶
　¶
　甫田集巻七¶
