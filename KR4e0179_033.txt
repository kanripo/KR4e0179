# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.637574
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷三十三
<pb:KR4e0179_WYG_033-1a>¶
欽定四庫全書¶
　甫田集巻三十三¶
　　　　　　　　　　　　明　文徵明　撰¶
　　墓志銘四首¶
　　　浙江按察司僉事皇甫君墓志銘¶
僉事皇甫君子安既解浙臬還長洲未及赴調而母夫¶
人卒摧毁得疾甫三月亦卒嗚呼傷哉君舉壬辰進士¶
官禮部以文學爲當道所知會東宫肇建遂用爲春坊¶
<pb:KR4e0179_WYG_033-1b>¶
司直論者以爲得人而餘人意忌顧已媒孽其間未幾¶
補外自是浮沉外寮者累年再起再僨卒骯髒以沒嗚¶
呼自古文學之士往往不得志於時其侈聲擅名固造¶
物者所忌然而一時秉銓之人不得不受其咎也君諱¶
涍字子安裔出宋戴公以字爲氏世望安定趙宋時有¶
爲提刑者扈高宗南渡居吳城孔聖里占數爲長洲人¶
六世祖斌死張士誠之難斌一再傳迺君之曾大父也¶
大父信以文學起家爲太學生未仕而卒父諱録丙辰¶
<pb:KR4e0179_WYG_033-2a>¶
進士仕終順慶知府母夫人黄氏生君兄弟四人君其¶
仲也黄夫人夢人授巨鼎而生韶秀異常能言即解誦¶
書占對敏給如成人稍長績學綴文遂有名世之志及¶
選入郡學爲諸生益事博綜兄弟自相師友揚㩁探竟¶
務求抵極攄詞發藻逈出軰流未數年相繼舉於鄉而¶
君與二弟遂收甲科一時名文學之盛三吳之士鮮其¶
儷者而君不以自異益思振植操廉服勤&KR0832;然自守不¶
與時流徵逐人亦莫敢與狎初授工部虞衡司主事㝷¶
<pb:KR4e0179_WYG_033-2b>¶
改禮部精膳司再改儀制進員外郎陞主客司郎中主¶
客職蕃夷朝貢凡餼館勞來與凡貢篚之屬往來之儀¶
皆主客領之故時曹司怠緩稽留使人經嵗傳食供億¶
浩穰君奏報以時不踰旬浹靡密上下斟度維宜視曩¶
時損費什伍朶顏内屬歲有賞賚發自内帑故多穢濫¶
君以其捍邊有功非他濫恩比言於主者俾精擇以給¶
被賜者莫不懽感以去車駕南巡諸夷留京師者慮有¶
窺伺悉屛之徼外時稱其逺識君自虞衡至主客凡歴¶
<pb:KR4e0179_WYG_033-3a>¶
四署所在職辦而能縁飾以文在儀制時建儲九疏咸¶
君屬草詞理明辨有以上當君心遂爲諸公大臣所簡¶
注春坊之擢蓋縁於此車駕之行君先已註籍扈從會¶
改官不果行駕次承天按籍推賞而君不在有司乘間¶
劾君失事而實非也坐是左遷廣平府通判踰年召爲¶
南京刑部主事未任丁父憂服闋還朝復補南京刑部¶
主事進員外郎㝷陞浙江按察司僉事分蒞浙東所蒞¶
天台寧紹諸郡民忮而狡饕詖喜訐最爲煩劇君所至¶
<pb:KR4e0179_WYG_033-3b>¶
懲飭綜核周審擿伏若神而裁决敏利案無留牘恤隱¶
崇賢納之仁軌甫三月而宿蠧爲清管内振肅以其暇¶
逸覽觀山川發爲篇詠委蛇張㢮文治燦然譽聞方逹¶
而南遷考覈惟視一時實履以爲黜陟近時乃有既徙¶
官而徵其舊事者因得以其私意中傷之然非顯惡大¶
懟亦不敢公肆詆毁君初(闕/)曹未及上再任亦無幾時¶
竟以勝任推擢曾未數月而以不職論黜嗚呼羣耳目¶
何可塗也君沉靜寡與自負高峻人茍不當其意終日¶
<pb:KR4e0179_WYG_033-4a>¶
相對黙無一語居官任事砥厲操切不肯脂韋取容既¶
多忤物又稍稍與時厓異故愛之者雖深而卒不能勝¶
夫疾之者之衆也雅性閒靖慕𤣥晏先生所爲自號少¶
𤣥子作續高士傳以著志居常問學之外他無所事羣¶
經子史莫不貫綜而酷喜左氏著春秋書法紀原選唐¶
文粹爲文粹(闕/)爲文必古人爲師自兩漢而下咸有所¶
擇見諸論撰居然合作詩尤沉蔚偉麗早嵗䂓倣初唐¶
旋入魏晉晩益𤣥造鑄詞命意直欲窺曹劉之奥而及¶
<pb:KR4e0179_WYG_033-4b>¶
之惜乎未見其止也沒後其兄子俊集所作爲皇甫少¶
𤣥集云君生𢎞治丁巳六月某日卒嘉靖丙午三月九¶
日享年五十配劉氏後君一月卒子男二人長秦郡學¶
生娶王氏次柜聘金氏女三人長適國子生王大猷次¶
適太倉州學生陸鳴陽又次適郡學生吳尚儉孫女二¶
人卒之嵗十二月十又三日葬虎丘新阡於是子俊手¶
具事狀率其二子詣余乞銘余何足以銘君哉辭不獲¶
爲序次如此系之銘曰　嗟皇甫君維時才彦天實生¶
<pb:KR4e0179_WYG_033-5a>¶
之亦既有衍爰賔于王式揚用昭胡豐其受而阨其遭¶
秩秩郎曹五禮云職貞德允文迺言有克維文之克維¶
德之載實德升聞有簡斯在青宫蘭省舍官孰宜譽者¶
在前毁者隨之誰毁誰譽君則有命命也自天弗隕厥¶
聞嗟皇甫君靖共維秉豈無遺榮降年弗永弗永其世¶
式宣其言後有子雲尚鑒吾𤣥¶
　　　錢孔周墓志銘¶
吾友錢君孔周以高明踔絶之才負輘轢奮迅之氣感¶
<pb:KR4e0179_WYG_033-5b>¶
慨激昻以豪俊自命雅性闊逹不任檢押所與遊皆一¶
時高朗亢爽之士而唐君伯虎徐君昌國其最善者視¶
余拘檢齷齪若所不屑而意獨親時余三人與君皆在¶
庠序故會晤爲數時日不見輒奔走相覓見輒文酒讌¶
笑評隲古今或書所爲文相討質以爲樂既而唐徐起¶
髙科入仕㝷皆病已而湯君子重王君履約履吉雖稍¶
後出而遊好爲宻善君喜學而好結納自少至老未嘗¶
一日忘學亦未嘗一日忘取友以自益也其所友必皆¶
<pb:KR4e0179_WYG_033-6a>¶
勝已者茍不當其意雖貴富有勢力者恒白眼視之或¶
取怪怒不䘏也家本溫厚室廬靚深嘉木秀野足以遊¶
適肆陳圖籍時時招集竒勝滿座中酒壺列前棋局𠊓¶
臨握槊呼盧慿陵翔擲含醺賦詩負軒而歌邈然髙寄¶
不知古人何如也嗚呼而今已矣交遊中有如斯人可¶
復得耶性喜畜書毎併金懸購故所積甚富諸經子史¶
之外山經地志稗官小說無所不有而亦無所不窺尤¶
喜左氏及司馬班揚之書讀之殆遍遇有所得隨手劄¶
<pb:KR4e0179_WYG_033-6b>¶
記積數巨帙至所不喜雖世指以爲切要而君未始一¶
注目也爲文奇崛深奥讀之棘口不能句然思𤣥語麗¶
足自成家而尺牘之妙尤其所長一行數字矢口信筆¶
文意燦然如出硎鍊他人沉思極意不能至也早嵗思¶
以功名自奮稍歛鋒鍔以就文塲矩矱亦惟渉獵訓故¶
涵泳道腴而已於世所謂括帖關鍵皆不之省人咸非¶
笑之而提學莆田陳公獨識之嘗按試第君高等咸以¶
爲疑公曰吾見其文有古意知其非經生常士也余親¶
<pb:KR4e0179_WYG_033-7a>¶
聞陳公語喜公能得君而又喜君之爲陳公所得也自¶
陳公去他主司惟取淺近合格者而君不復振矣君自¶
𢎞治辛酉至正德丙子凡六試應天試輒不售而年日¶
益老遂自免歸嗚呼惜哉君長身玉立被服鮮華而舉¶
止軒揭人望而異之謂必有所就而竒窮骯髒迄於不¶
偶嗚呼惜哉晩嵗困於征徭家日益落而又得末疾行¶
履疲曵每負杖而嬉而高懷雅致不殊前時文酒過從¶
讌談謔浪逶蛇容與使人意消嗚呼君真雄俊不羈之¶
<pb:KR4e0179_WYG_033-7b>¶
士而曾不得一試以死豈不痛哉君諱同愛字孔周别¶
號野亭錢氏其先江都人有諱仲陽者以醫顯於宋事¶
見國史五世祖益仕元爲常州府醫學教諭避亂來吳¶
遂占數爲長洲人益生太醫院醫士原善原善生晉府¶
良醫宗道宗道生太醫院醫士良玉良玉生伯寛伯寛¶
生汝式自汝式以上世以醫顯汝式娶陳氏生君之兄¶
弟二長同仁太醫院御醫次即君娶張氏子男二人鶴¶
徵太醫院醫士娶吳氏竹徵薊州吏目出後同仁娶朱¶
<pb:KR4e0179_WYG_033-8a>¶
氏繼湯氏女二人適余長子縣學生彭次適陳遇側室¶
生子男一人復貞娶某氏女一人適劉某孫男三人女¶
二人君生成化乙未某月日卒嘉靖己酉某月日享年¶
七十有五庚戌十二月某日葬吳縣寶華山銘曰　氣¶
則揚亦藝而章維命不臧而志弗昌卷而藏而卒困以¶
亡吁其傷¶
　　　廣西提學僉事袁君墓志銘¶
吾友袁君永之以髙明踔越之才精深宏博之學而輔¶
<pb:KR4e0179_WYG_033-8b>¶
以輘轣奮迅之氣自其少時已不肯碌碌後人既起高¶
科登膴仕視天下事無不可爲而砥節履方不欲附麗¶
匪人首忤權臣幾蹈不測頼天子仁聖得不擯棄浮湛¶
中外垂二十年再起再廢迄骯髒以死嗚呼傷哉其命¶
也夫君諱袠字永之别號胥臺山人世吳人髙祖以寧¶
曾祖琮祖敬先考封承德郎刑部主事諱鼏母安人葛¶
氏袁氏自高曽而下世以氣義長雄其鄉而未有顯者¶
至君昆弟數人藻發競秀突起閭閻聲生勢長隱然爲¶
<pb:KR4e0179_WYG_033-9a>¶
文獻之族君於羣從中最少而竒頴異常五齡知書七¶
歲賦詩有竒語十五試應天再試再不利憤曰吾所志¶
何如顧為塲屋所困耶益淬礪精進刺經質義務究抵¶
極嘉靖乙酉遂以第一人薦試禮部亦在髙等一時聲¶
名傾動京邑入對大廷摛衍揚繹上下數千言出入經¶
史詞㫖宏逹時權臣方為學士得君巻竒之執欲冠多¶
士在廷諸公惡其攬權故抑置二甲第一人及啓封見¶
君名乃悔不用其言而權臣則喜於得君他日詣君叙¶
<pb:KR4e0179_WYG_033-9b>¶
致本末自謂君知已而君不對亦不謝權臣大懟銜之¶
然無以發也未幾入内閣用事而君方爲翰林庶吉士¶
因上言諸庶吉士跅㢮靡薄不宜在禁近悉罷爲庶僚¶
怒猶未已乃起兵部火災之獄將甘心焉時君武選主¶
事火時君當徼巡在法爲失警乃掠立文致劾君縱火¶
爲姦利必欲殺之鍜鍊數月無所得編戍湖之衛會赦¶
免歸權臣死稍起爲南京武選主事歴職方員外郎晉¶
擢廣西提學僉事致仕歸卒年僅四十有六始君自翰¶
<pb:KR4e0179_WYG_033-10a>¶
林出爲刑部主事即思明法以逹於政謹推讞審法比¶
所當必允爲尚書胡端毅公所知簡蒞本科本科者凡¶
諸司獄詞及上請章疏皆從審畫君析律詳明剸裁敏¶
利而將以勤誠案無留牘時稱職辦有詔以京朝官考¶
各省鄉試君被命主試河南校閱精審去取攸當時稱¶
得士尋奉使决獄淮揚還朝改司武選武選有銓選有¶
勲録有貼黄及諸委𤨏故號劇司而貼黄尤多敝事君¶
督併嚴密關決明審吏不得並縁爲姦展采錯事方將¶
<pb:KR4e0179_WYG_033-10b>¶
有爲㑹獄事起而君去國矣在南部適當考選軍政尚¶
書熊公特委重君君杜請托察賢否勵精從事考核緒¶
正一於至公人服其明莫復異議廣西在嶺徼之外夷¶
獠雜處文教久㢮君不鄙夷其人教詔諄切而率之以¶
身示之矩範程以科條取士貴淳雅而黜浮誕恒矜其¶
不逮薄懲而廣録以誘進百粤之士士方安其化而君¶
&KR0786;遊矣君樂閒曠謫居吳興日與髙人逸士探竒選勝¶
登陟遊衍悠然自適及歸築室横塘之上據湖山之勝¶
<pb:KR4e0179_WYG_033-11a>¶
縱浪其間有終焉之志雖蹔起守官而寤寐林壑未始¶
少忘篤志問學羣經子史無所不窺爲文必先秦兩漢¶
爲法樂府師漢魏賦宗屈賈古律詩出入唐宋見諸論¶
撰莫不合作所著文集二十巻皇明獻實二十巻吳中¶
先賢傳十巻世緯及歲時記及周禮直解總若干巻始¶
君雅志用世及事與心違時移身逺乃肆意於此以洩¶
其所蘊耳觀世緯所著皆鑿鑿乎經世之論其官宗遴¶
傳與夫詎僞諸篇寔維時敝惜不得少見於事而徒托¶
<pb:KR4e0179_WYG_033-11b>¶
之空言可慨也已君闊逹髙朗議論英發能以辨博勝¶
人人莫能屈然實無他膓志同道合即傾倒無間故知¶
君者莫不賢愛之而不勝嫉之者之衆也君生𢎞治壬¶
戌十月二十六日卒嘉靖丁未六月十有三日配馬民¶
封安人繼文氏子男一人尊尼癸卯貢士女三人適生¶
員玉子恭殷邦柱徐欽葬以卒之某年某月日墓在某¶
山銘曰　侃侃袁君維時之碩履道含𢎞抱貞翼德爰¶
起髙科式揚用聲載緝用明奕其邦楨維邦之楨弗爲¶
<pb:KR4e0179_WYG_033-12a>¶
道屈矧兹匪人胡彼之䘏豈無榮途有命在天寧玉之¶
毁匪瓦斯全䧟則有穽守則爲正孰其生之天王明聖¶
侃侃袁君守身用恒弗利攸征身否道亨亨之如何有¶
言則立言立名存有永無泐¶
　　　江西布政使司左叅政贈光祿寺卿錢公墓志¶
　　　　銘¶
嗚呼自倭夷爲三吳患者數年擄掠燒刼多所殺傷兵¶
不得休息民不得安居而常熟濵海帶湖罹禍尤慘雲¶
<pb:KR4e0179_WYG_033-12b>¶
江錢公以江西叅政居憂邑中謂邑宰王公鈇曰寇既¶
得志勢必復來公有守土之責而吾父母之邑墳墓親¶
戚所在忍坐視耶乃日與商畧爲僃禦計練兵飭甲部¶
分調遣事甫就緒而寇猝至城下即與乘城捍禦悉衆¶
急擊連弩繼發寇乃遁去又明日寇自上湖北下直指¶
讓港公謂王曰此可邀而擊也部領民兵&KR0936;旌出港轉¶
戰而前殺傷相當俄而賊大衆掩至公麾下鳥獸散衆¶
寡不敵公身被數鎗猶手刃三賊遂與王公死焉寔乙¶
<pb:KR4e0179_WYG_033-13a>¶
丣五月廿又四日也事聞天子震悼贈公光祿卿官其¶
子部錦衣百戸遣官諭祭於其家嗚呼承平日久所在¶
備㢮兵興以來並海州縣往往閉城自守或不發一矢¶
而公非有官守未始受命征討徒以桑梓之故慷慨激¶
發摧鋒䧟陣竟以身殉豈不誠義烈也哉公諱泮字鳴¶
教别號雲江裔出武肅王鏐南渡時徙居常熟之奚浦¶
再徙綠園髙祖叔平仕宣德時稽勲主事曾祖景儀祖¶
希直父封刑部郎中諱某母宜人禇氏公生而凝重少¶
<pb:KR4e0179_WYG_033-13b>¶
無童習及長敏利好學爲文麗則而理弱冠選𨽻學官¶
里胥以髙訾推長鄉賦或言學官造士例復其身不在¶
科讁之列公曰往役義也吾何辭晝出應繇暮歸讀書¶
研經質義不以事廢遂舉甲午應天鄉試乙未舉進士¶
筮仕閩之侯官改浙之慈溪召入爲刑部主事歴員外¶
郎郎中出守順慶陞陜西按察司副使進今官未赴以¶
憂歸卒年六十有二嗚呼傷哉公修正踔絶敏於剸裁¶
試邑侯官拊循道利民安其政展錯維勤庶務畢舉上¶
<pb:KR4e0179_WYG_033-14a>¶
官材之奏改慈溪慈溪浙省劇邑靡薄易動公嚴毅自¶
將而誕章敷化一如侯官擿伏省㣲兼以加愼在比部¶
尤稱職辦有權貴囑公寘所仇於大辟公曰附勢而殺¶
人仁者不爲也卒讞出之邊帥執疑似數人以爲外來¶
姦細傅致抵死本兵不爲異公察其非辜特爲執奏同¶
官謂具獄不宜翻異恐得罪不測公曰知其寃而不爲¶
白何用法爲奏上數人者皆得不死公析律詳明心存¶
仁恕毎多平反如此順慶僻逺郡大而繁公久更民牧¶
<pb:KR4e0179_WYG_033-14b>¶
諳練法情推其緒餘以逹於庶政興學養士專務德化¶
居若干年俗以丕厚顧城圮且廢念欲修復而重於動¶
衆乃號召屬邑饑民厚直而使之民既得食工亦告成¶
及持節分陜益修兵防飭亭障謹烽燧訓農講武令嚴¶
政肅敵聞不敢窺塞邊庭晏然會漢中饑流莩屬路公¶
即以便宜發廪賑之廵撫以軍餉非奏不宜妄動公曰¶
陜去京數千里必待奏發民死無遺矣矯詔活民即得¶
罪不恨於是所全活以萬計他郡饑民相率盗礦耀兵¶
<pb:KR4e0179_WYG_033-15a>¶
嘯聚撫巡欲發兵勦除公執不從曰此饑民暫此求活¶
非有他圖麥熟則散矣萬一猖獗某執其咎若兵興則¶
絶其自新之路或生他變撫巡因以屬公公檄所在官¶
司開倉賑民民所至隨地安集勿追求其過仍㮄示使¶
麥熟歸農麥熟而不解即真盜矣民聞懽曰錢公實生¶
我民民何可負公也咸投刃散去事亦敉寧撫巡上其¶
事遂有江西之命嗚呼公敭歴中外餘二十年所至効¶
績往往以身殉道如此及兹死事亦其素志敢爲不欲¶
<pb:KR4e0179_WYG_033-15b>¶
茍且自恕耳非直邂逅倖功爲也嗚呼烈哉若其家庭¶
孝友之行端居自守之操律身以禮接物以義髙情雅¶
致不能盡書書其大節如此公生𢎞治癸丑某月某日¶
先配徐氏繼盧氏贈封皆宜人子男十二人長即部次¶
郡都鄉廓鄰祁抑郛却昻遺腹一子未名女五人章卿¶
趙僴龎夢登龔文檟王繼麟吳繼常其壻也孫男十六¶
人輿較輻輕輪軾軋軩軒輅輈輔&KR0008;轉餘未名孫女六¶
人嘉靖丁巳某月某日葬公邑之姚唐里部手具事狀¶
<pb:KR4e0179_WYG_033-16a>¶
乞余爲銘銘曰　虞麓巖巖琴流淵淵秀頴有鍾是生¶
才賢烈烈錢公履貞蹈義䇿名王廷出宰百里囬翔二¶
邑侯官慈溪以翼以綏以莫不宜爰登法比邦刑是執¶
不苛以隨廼正而克廼言均勞罔有中外建節秉麾寔¶
惟簡在肅肅西征翼翼專城文敎攸興邊庭用寧烈烈¶
錢公志貞孔武飭甲韜兵孰余敢侮蠢兹小醜犯我鄉¶
邑窺我城闉肆其狂逆我武再揚抗旌摧鋒保兹墓城¶
志翦窮㐫仗鉞于征討逆用順衆寡于懸爰以身殉海¶
<pb:KR4e0179_WYG_033-16b>¶
立濤崩日星晦㝠山川攸攸適還厥靈嗚呼烈哉天王¶
有制恩沾及泉賞延于世有𤣥者宅姚塘之阿忠魂在¶
兹鬼神䕶呵石闕峩峩松楸鬱鬱有永貞名千祀弗没¶
　¶
　¶
　¶
　¶
　甫田集巻三十三¶
