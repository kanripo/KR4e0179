# -*- mode: mandoku-view; -*-
#+TITLE: 甫田集
#+DATE: 2015-08-25 00:24:22.244209
#+PROPERTY: ID KR4e0179
#+PROPERTY: BASEEDITION WYG    
#+PROPERTY: JUAN 卷十二
<pb:KR4e0179_WYG_012-1a>¶
欽定四庫全書¶
　甫田集巻十二¶
　　　　　　　　　　　　明　文徵明　撰¶
　　詩二十七首¶
　　　李少宰杭中丞劉柴二光祿置酒(丁亥/)¶
冠葢雍容總卧龍清時吏隠大江東黄花初過重陽節¶
白髪來邀栗里翁豈有聲名驚四海解忘形跡荷諸公¶
浮塵不到清樽畔舉扇無勞障北風¶
<pb:KR4e0179_WYG_012-1b>¶
　　　趙麗卿侍御邀遊冶城¶
落水蕭蕭帶逺空冶城髙處見秋風重將白髪遊江左¶
依舊青山似洛中有客樽前談夢鹿何人天際慕飛鴻¶
荒墪寂寞埋秋草猶自風流憶謝公¶
　　　徒歩至寶光寺¶
布襪青鞋短褐衣酒樽詩巻一僮隨白頭自笑曾供奉¶
徒歩誰憐老拾遺五畝喜聞秔稻熟重陽還恨菊花遲¶
松寮竹谷逍遥地時有山僧乞小詩¶
<pb:KR4e0179_WYG_012-2a>¶
　　　九日與彦明登雨花臺¶
雨花臺上雨初乾野色江光落坐間豈謂旅遊逢九日¶
共來把酒看三山老年節物偏生感到處雲林不負閒¶
落木滿空秋萬里暝禽遥帶夕陽還¶
　　　題蘭¶
炎夏悠悠白晝長空齋睡起拂匡牀不須甲煎添金鴨¶
氣泛崇蘭滿几香¶
　　　瀟湘八景¶
<pb:KR4e0179_WYG_012-2b>¶
濕雲載秋聲萬籟集篁竹江湖白髪長獨擁孤蓬宿¶
　　　　瀟湘夜雨¶
月出天在水平湖淨於席安得謫仙人來聽君山笛¶
　　　　洞庭秋月¶
孤帆落日明青山相映帶遥遥萬里情更落青山外¶
　　　　逺浦歸帆¶
征鴻戀廻渚欲下還驚飛葦深繒繳繁歲晩稻粱㣲¶
　　　　平沙落鴈¶
<pb:KR4e0179_WYG_012-3a>¶
鷄聲茅屋午靄靄墟煙白市散人亦稀山空翠猶滴¶
　　　　山市晴嵐¶
曬網白鷗沙衝煙青箬笠欸乃一聲長江空楚天碧¶
　　　　漁村夕照¶
日没浮圖昏遥鍾出煙嶺應有未眠人冷然發深省¶
　　　　煙寺晩鍾¶
密雪灑空江雲㝠天浩浩寧知風浪髙但道漁簑好¶
　　　　江天暮雪¶
<pb:KR4e0179_WYG_012-3b>¶
　　　畫牡丹¶
粉香雲暖露華新曉日濃薫富貴春好似沉香亭上看¶
東風依約可憐人¶
　　　憶昔四首次陳魯南韻¶
三年端笏侍明光潦倒爭看白髪郎只尺常依天北極¶
分番曾直殿東廊紫泥浥露封題濕寳墨含風賜扇香¶
記得退朝歸院静微吟行過藥䦨傍¶
紫殿東頭敞北扉史臣都着上方衣毎懸玉珮聴鷄入¶
<pb:KR4e0179_WYG_012-4a>¶
曾戴宫花走馬歸此日香罏違伏枕空吟髙閣靄餘輝¶
三年歸卧滄江上猶記雙龍傍輦飛¶
扇開青雉兩相宜玉斧分行虎旅隨紫氣氤氲浮象魏¶
彤光縹緲上罘罳幸依日月瞻龍衮偶際風雲集鳯池¶
零落江湖儔侣散白頭心事許誰知¶
一命金華忝制臣山姿偃蹇漫垂紳媿無忠孝酬千載¶
曾履憂危事一人陛擁春雲嚴虎衞殿開初日照龍鱗¶
白頭萬事随煙滅惟有觚棱入夢頻¶
<pb:KR4e0179_WYG_012-4b>¶
　　　竹雀¶
落木蕭蕭苦竹深茅簷斜日喚雙禽棘叢豈是藏身地¶
三月春風滿上林¶
　　　千葉梅與方山人同賦¶
緗梅奕葉照瓊枝不是横斜舊日姿繁雪吹香春翦翦¶
冷雲團樹玉差差羅浮夢斷情稠疊瑶圃風生珮陸離¶
一任堦前明月碎清真不負歲寒期¶
　　　静隠¶
<pb:KR4e0179_WYG_012-5a>¶
掃地焚香習燕清蕭然一室謝將迎坐移白日花間影¶
睡起春禽竹外聲心逺自應人境寂道深殊覺世緣輕¶
問奇尚有門前客却恨青山不揜名¶
　　　顧華玉以書邀予為西湖之遊病不能赴詩以¶
　　　　謝之¶
舊約錢塘二十年春風擬放越溪船却憐白髪牽衰病¶
應是青山欠此緣漫説西湖天下勝負他北道主人賢¶
只餘好夢随潮去月落空江萬樹煙¶
<pb:KR4e0179_WYG_012-5b>¶
　　　中秋日晩雨忽霽與諸友看月¶
晩雨新晴客欵扉天時樂事不相違眼前愁緒浮雲散¶
坐上佳人碧月輝誰見入河蟾不没空憐繞樹鵲驚飛¶
多情惟有清光舊照我年來白髪稀¶
　　　對酒¶
晩得酒中趣三杯時暢然難忘是花下何物勝樽前世¶
事有千變人生無百年還應騎馬客輸我北忩眠¶
　　　觀書¶
<pb:KR4e0179_WYG_012-6a>¶
老眼視茫然時時手一編未能忘習氣聊復遣餘年欹¶
枕山忩下篝燈細雨邊誰應知此味自結静中緣¶
　　　煑茶¶
絹封陽羡月瓦缶惠山泉至味心難忘閒情手自煎地¶
罏殘雪後禪榻晩風前為問貧陶榖何如病玉川¶
　　　晏起¶
林下將迎寡頽然萬事捐老知閒有益病與嬾相便殘¶
夢荒鷄外輕寒繐帳前從教貧到骨不負日髙眠¶
<pb:KR4e0179_WYG_012-6b>¶
　¶
　¶
　¶
　¶
　¶
　¶
　¶
　甫田集巻十二¶
